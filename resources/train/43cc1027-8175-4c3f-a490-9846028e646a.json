[{"section_title": "", "text": "A munkaer\u00f4piac el\u00f4rejelz\u00e9s\u00e9re haszn\u00e1lt modellek \u00e9s az el\u00f4rejelz\u00e9s lehet\u00f4s\u00e9gei DOI: 10.20311/stat2016.03.hu0300 A munkaer\u0151piac el\u0151rejelz\u00e9se, modellez\u00e9se ugyan r\u00e9g\u00f3ta kutat\u00e1sok t\u00e1rgya, ennek ellen\u00e9re m\u00e9g nem sz\u00fcletett olyan modell, amely \u00e1ltal\u00e1nosan elfogadott m\u00f3dszerk\u00e9nt haszn\u00e1lhat\u00f3 lenne az el\u0151rejelz\u00e9s\u00e9re. Az ilyen modellek t\u00f6bbnyire a foglalkoztat\u00e1s egyszer\u0171, m\u00e1s t\u00e9nyez\u0151ket figyelembe nem vev\u0151 extrapol\u00e1ci\u00f3j\u00e1t\u00f3l a bonyolultabb, dinamikus struktur\u00e1lis modellekig terjednek, amelyek sz\u00e1mos befoly\u00e1sol\u00f3 t\u00e9nyez\u0151t vesznek figyelembe \u00e9s igyekeznek megmutatni a munkaer\u0151-piac komplexit\u00e1s\u00e1t. Az ezen a ter\u00fcleten v\u00e9gzett el\u0151rejelz\u00e9sek egyik neh\u00e9zs\u00e9g\u00e9t teh\u00e1t a jelens\u00e9g \u00f6sszetett \u00e9s dinamikus tulajdons\u00e1ga adja, azaz sz\u00e1mos t\u00e9nyez\u0151 befoly\u00e1solja alakul\u00e1s\u00e1t. Id\u0151ben is v\u00e1ltoz\u00e9kony, hiszen nem tudhatjuk, hogy p\u00e9ld\u00e1ul \u00e9vek m\u00falva egy k\u00e9pz\u00e9si szerkezetv\u00e1ltoz\u00e1s hogyan befoly\u00e1solja a munkaer\u0151piacot. \u00c9ppen ez\u00e9rt kulcsfontoss\u00e1g\u00fa a munkaer\u0151piacot megfelel\u0151en le\u00edr\u00f3 modell fel\u00e9p\u00edt\u00e9se. A munkaer\u0151-piaci el\u0151rejelz\u00e9sek egy m\u00e1sik kritikus ter\u00fclete az el\u0151rejelz\u00e9sre haszn\u00e1lt statisztikai technika. Ugyanis a k\u00fcl\u00f6nb\u00f6z\u0151 modellek m\u00e1s-m\u00e1s hib\u00e1val dolgoznak, \u00edgy az el\u0151rejelz\u00e9sek pontoss\u00e1ga nagym\u00e9rt\u00e9kben f\u00fcgg a haszn\u00e1lt el\u0151rejelz\u00e9si modellekt\u0151l."}, {"section_title": "El\u0151rejelz\u00e9si modellek \u00e9s m\u00f3dszerek", "text": "A munkaer\u0151piac el\u0151rejelz\u00e9s\u00e9re l\u00e9trehozott modellek hossz\u00fa m\u00faltra tekintenek vissza. M\u00e1r az 1960-as \u00e9vekben is folytattak tervez\u00e9si c\u00e9llal ilyen ir\u00e1ny\u00fa kutat\u00e1sokat. Az els\u0151 ilyen el\u0151rejelz\u00e9st az OECD-orsz\u00e1gok munkaer\u0151piac\u00e1nak vizsg\u00e1lat\u00e1ra hajtott\u00e1k v\u00e9gre. Ebben az id\u0151szakban a munkaer\u0151piac el\u0151rejelz\u00e9s\u00e9nek c\u00e9lja a tervez\u00e9s al\u00e1t\u00e1maszt\u00e1sa volt, azaz adott gazdas\u00e1gi c\u00e9l, p\u00e9ld\u00e1ul n\u00f6veked\u00e9si c\u00e9lok mellett vet\u00edtett\u00e9k el\u0151re a munkaer\u0151 sz\u00fcks\u00e9gletet sz\u00e1mos foglalkoz\u00e1s \u00e9s k\u00e9pzetts\u00e9g viszonylat\u00e1ban. A megk\u00f6zel\u00edt\u00e9s c\u00e9lja az volt, hogy oktat\u00e1si, k\u00e9pz\u00e9si strat\u00e9gi\u00e1t \u00e1ll\u00edtsanak fel meghat\u00e1rozott gazdas\u00e1gi c\u00e9l el\u00e9r\u00e9se \u00e9rdek\u00e9ben. Ezeket az el\u0151rejelz\u00e9seket sz\u00e1mos kritika \u00e9rte. A modellek legnagyobb hib\u00e1jak\u00e9nt azt vetett\u00e9k fel, hogy: -az adatok megfelel\u0151s\u00e9ge k\u00e9rd\u0151jelezhet\u0151 volt, -m\u00f3dszertanilag kev\u00e9sb\u00e9 voltak kidolgozottak ezek a modellek, hossz\u00fa t\u00e1v\u00fa el\u0151rejelz\u00e9sre nem voltak alkalmasak, -t\u00falzottan mechanikusan m\u0171k\u00f6dtek \u00e9s nem vett\u00e9k figyelembe a munkaer\u0151piac jellemz\u0151it, dinamik\u00e1j\u00e1t, a szektorok \u00e9s foglalkoz\u00e1sok v\u00e1ndorl\u00e1si folyamatait, -r\u00f6gz\u00edtett egy\u00fctthat\u00f3kkal kapcsolt\u00e1k \u00f6ssze az \u00e1gazati n\u00f6veked\u00e9st a munka kereslet\u00e9vel, \u00edgy ez nem adott megb\u00edzhat\u00f3 k\u00e9pet a kereslet j\u00f6v\u0151j\u00e9t illet\u0151en, -nem vett\u00e9k figyelembe a kereslet \u00e9s k\u00edn\u00e1lat egy\u00fcttmozg\u00e1s\u00e1t, egy-egy foglalkoz\u00e1s munkaer\u0151 ig\u00e9ny\u00e9nek meghat\u00e1roz\u00e1sa nem ad el\u00e9gs\u00e9ges inform\u00e1ci\u00f3t oktat\u00e1si programok kialak\u00edt\u00e1s\u00e1hoz. A kritik\u00e1kra adott v\u00e1laszk\u00e9nt a modelleket hossz\u00fa t\u00e1v\u00fa helyett k\u00f6z\u00e9pt\u00e1v\u00fa el\u0151rejelz\u00e9sre hangolt\u00e1k \u00e1t, \u00e9s az oktat\u00e1si program kialak\u00edt\u00e1sa helyett sokkal \u00e1ltal\u00e1nosabb c\u00e9lokat hat\u00e1roztak meg \u00fagy, mint foglalkoztat\u00e1si trendek vizsg\u00e1lata, a d\u00f6nt\u00e9shoz\u00f3k \u00e9s tervez\u0151k t\u00e1mogat\u00e1sa a munkaer\u0151-piaci trendek bemutat\u00e1s\u00e1val (Neugart-Sch\u00f6mann [2002]). Az el\u0151bbieknek megfelel\u0151en az el\u0151rejelz\u00e9sekkel szemben t\u00e1masztott k\u00f6vetelm\u00e9nyek Raupelien\u00e9 [2011] megfogalmaz\u00e1sa szerint a k\u00f6vetkez\u0151k: az el\u0151rejelz\u00e9seknek k\u00f6z\u00e9pt\u00e1vra kell k\u00e9sz\u00fclni\u00fck (\u00f6t\u00e9ves peri\u00f3dusokban), tov\u00e1bb\u00e1 figyelembe kell venni az id\u0151eltol\u00f3d\u00e1st is az el\u0151rejelz\u00e9sekben, ami abb\u00f3l ered, hogy a legt\u00f6bb el\u0151rejelz\u00e9s alapj\u00e1t \u00e9ves adatok k\u00e9pezik, ami azt jelenti, hogy az adatok sz\u00fcks\u00e9gszer\u0171en legal\u00e1bb egy \u00e9v k\u00e9sleltet\u00e9ssel \u00e9rhet\u0151k el, a foglalkoztat\u00e1s szerkezet\u00e9nek vizsg\u00e1lat\u00e1ban magyar\u00e1z\u00f3 modelleket kell alkalmazni a jelens\u00e9g pontosabb meg\u00e9rt\u00e9se \u00e9rdek\u00e9ben, az el\u0151rejelz\u00e9seket meghat\u00e1rozott id\u0151szakonk\u00e9nt ism\u00e9telni kell, az el\u0151rejelz\u00e9si modellekben figyelembe kell venni a region\u00e1lis k\u00fcl\u00f6nbs\u00e9geket \u00e9s ennek megfelel\u0151en kell kalibr\u00e1lni a modelleket, m\u00e1s gazdas\u00e1gi szektorok folyamatait is figyelembe kell venni a munkaer\u0151-piac min\u00e9l pontosabb meg\u00e9rt\u00e9s\u00e9hez (Raupelien\u00e9 [2011], Neugart-Sch\u00f6mann [2002]). A munkaer\u0151piac el\u0151rejelz\u00e9s\u00e9re sz\u00e1mos m\u00f3dszer haszn\u00e1latos, ezek k\u00f6z\u00fcl n\u00e9h\u00e1ny jelent\u0151sebb \u00e9s felt\u00f6rekv\u0151 technika a k\u00f6vetkez\u0151: -A leggyakrabban haszn\u00e1lt id\u0151sorelemz\u00e9s, amely az id\u0151sorokban tal\u00e1lhat\u00f3 rendszeress\u00e9get haszn\u00e1lja fel el\u0151rejelz\u00e9sre. A legalapvet\u0151bbk\u00e9nt eml\u00edtett id\u0151sor-elemz\u00e9si technika a trendelemz\u00e9s \u00e9s -sim\u00edt\u00e1s, m\u00edg az \u00f6sszetettebb modellek egyike az autoregressz\u00edv modell \u00e9s a mozg\u00f3\u00e1tlagol\u00e1s m\u00f3dszer\u00e9nek kombin\u00e1l\u00e1s\u00e1t v\u00e9gzi el, amelyet ARIMA-(autoregressive integrated moving average -integr\u00e1lt autoregressz\u00edv mozg\u00f3\u00e1tlag) modellk\u00e9nt is neveznek. Az autoregressz\u00edv modell a vizsg\u00e1lt v\u00e1ltoz\u00f3 \u00e9rt\u00e9keit annak kor\u00e1bbi id\u0151szakhoz tartoz\u00f3 \u00e9rt\u00e9kei alapj\u00e1n jelzi el\u0151re. Tov\u00e1bb\u00e1 m\u00e9g sz\u00e1mos autoregressz\u00edv modellez\u00e9sre \u00e9p\u00fcl\u0151 technika haszn\u00e1latos, amelyeket a k\u00e9s\u0151bbiekben mutatok be. -A kereslet-\u00e9s k\u00edn\u00e1latorient\u00e1lt, makro\u00f6kon\u00f3miai modellek egyr\u00e9szt a kereslet \u00e9s k\u00edn\u00e1lat egyenl\u0151tlens\u00e9geit vizsg\u00e1lja, m\u00e1sr\u00e9szt az egyes ipar\u00e1gak \u00e9s k\u00e9pz\u00e9sek foglalkoztat\u00e1si saj\u00e1toss\u00e1gait is figyelembe veszi, a line\u00e1ris programoz\u00e1s, amelynek l\u00e9nyege, hogy bizonyos felt\u00e9telek mellett megkeress\u00fck egy f\u00fcggv\u00e9ny minimum\u00e1t vagy maximum\u00e1t. A modell er\u0151ss\u00e9g\u00e9t az adja, hogy az el\u0151rejelz\u00e9s szempontj\u00e1b\u00f3l fontos inform\u00e1ci\u00f3kat haszn\u00e1ljuk fel, tov\u00e1bb\u00e1 lehet\u0151s\u00e9get ny\u00fajt \u00e9rz\u00e9kenys\u00e9g elemz\u00e9sekre is, a neur\u00e1lis h\u00e1l\u00f3k m\u00f3dszere, amelynek haszn\u00e1lata munkaer\u0151-piaci kutat\u00e1sok sor\u00e1n kev\u00e9sb\u00e9 elterjedt. L\u00e9nyege, hogy a regresszi\u00f3val ellent\u00e9tben nem sz\u00fcks\u00e9ges a f\u00fcgg\u0151-\u00e9s f\u00fcggetlen-v\u00e1ltoz\u00f3k k\u00f6z\u00f6tti kapcsolatok meghat\u00e1roz\u00e1sa, hanem az el\u0151rejelz\u00e9s bemenetek\u00e9nt v\u00e1ltoz\u00f3k k\u00f6z\u00f6tti nemline\u00e1ris kapcsolatokat modellez, ahol az inputokat transzform\u00e1ci\u00f3nak veti al\u00e1 \u00e9s egy vagy t\u00f6bb nemline\u00e1ris indik\u00e1torral cser\u00e9li fel (Hampel et al. [2008])."}, {"section_title": "Id\u0151soros modellek", "text": "Az id\u0151soros elemz\u00e9sek k\u00f6z\u00f6tt megk\u00fcl\u00f6nb\u00f6ztet\u00fcnk egyszer\u0171bb technik\u00e1kat, mint p\u00e9ld\u00e1ul a line\u00e1ris extrapol\u00e1ci\u00f3, az exponenci\u00e1lis sim\u00edt\u00e1s \u00e9s a naiv el\u0151rejelz\u00e9si m\u00f3dszerek. Ugyanakkor ezek sok esetben nem k\u00e9pesek az id\u0151sorok dinamikus szerkezet\u00e9t is belefoglalni a modellbe. Ezen ig\u00e9ny kiel\u00e9g\u00edt\u00e9s\u00e9re k\u00e9s\u0151bb ennek fontoss\u00e1g\u00e1t hangs\u00falyoz\u00f3 modellek is sz\u00fclettek. A szofisztik\u00e1ltabb m\u00f3dszerek k\u00f6z\u00e9 tartozik a kor\u00e1bban m\u00e1r eml\u00edtett ARIMA-modell, amely az autoregresszi\u00f3s modellt \u00e9s a moz-g\u00f3\u00e1tlagol\u00e1s\u00fa trendilleszt\u00e9st kapcsolja \u00f6ssze (Ashenfelter-Card [1982], Wong-Chang-Chiang [2005], KSH [2005]). Wong \u00e9s szerz\u0151t\u00e1rsai megfogalmaz\u00e1sa szerint e modell n\u00e9pszer\u0171s\u00e9ge abban rejlik, hogy viszonylag egyszer\u0171 az alkalmaz\u00e1sa \u00e9s megb\u00edzhat\u00f3k az eredm\u00e9nyei. A m\u00f3dszertan \u00e1ltal\u00e1nos megk\u00f6zel\u00edt\u00e9s\u00e9t Box \u00e9s Jenkins dolgozta ki 1976-ban, \u00e9s az\u00f3ta is sz\u00e9les k\u00f6rben elterjedt id\u0151sor-elemz\u00e9si technikak\u00e9nt haszn\u00e1latos. Alkalmazhat\u00f3 stacion\u00e1rius \u00e9s nem stacion\u00e1rius, szezon\u00e1lis hat\u00e1ssal rendelkez\u0151, illetve \u00e1ltala nem befoly\u00e1solt id\u0151sorok eset\u00e9ben is. Abban az esetben adja a legjobb eredm\u00e9nyt, ha olyan k\u00f6rnyezetben haszn\u00e1lj\u00e1k, ahol a magyar\u00e1z\u00f3v\u00e1ltoz\u00f3k nem v\u00e1ltoznak nagym\u00e9rt\u00e9kben az id\u0151vel. A modell alkalmaz\u00e1sa egy n\u00e9gy l\u00e9pcs\u0151b\u0151l \u00e1ll\u00f3 ism\u00e9tl\u0151d\u0151 folyamatk\u00e9nt foghat\u00f3 fel (Wong-Chang-Chiang [2005]). 1. Az els\u0151 l\u00e9p\u00e9sben meg kell bizonyosodni az id\u0151sor stacion\u00e1rius volt\u00e1r\u00f3l, hogy az id\u0151sor mik\u00e9ppen viselkedik hosszabb id\u0151szakon kereszt\u00fcl, azaz az id\u0151sor az id\u0151beli eltol\u00e1sra \u00e9rz\u00e9kenyen reag\u00e1l-e. Egy id\u0151sor akkor stacion\u00e1rius, ha a vizsg\u00e1lt jelens\u00e9get valamilyen sokk \u00e9ri, \u00e9s ennek hat\u00e1sa az id\u0151vel nem jelentkezik, nem fejt ki hat\u00e1st a folyamatra, azaz hossz\u00fa t\u00e1von az \u00e1tlag \u00e9s a variancia \u00e1lland\u00f3 \u00e9s \u00e9rtelmezhet\u0151. Ezzel ellent\u00e9tben, ha a hat\u00e1s k\u00e9s\u0151bb is \u00e9rv\u00e9nyes\u00fcl, akkor nem stacion\u00e1rius id\u0151sorr\u00f3l van sz\u00f3, \u00e9s ebben az esetben stacion\u00e1riuss\u00e1 kell transzform\u00e1lni az id\u0151sort (M\u00e1k [2011]). A stacionarit\u00e1s a Dickey-Fuller-pr\u00f3b\u00e1val tesztelhet\u0151, amely az egys\u00e9ggy\u00f6k\u00f6ket vizsg\u00e1lja id\u0151sorok eset\u00e9ben. A pr\u00f3ba null hipot\u00e9zise szerint az id\u0151sor nem tekinthet\u0151 stacion\u00e1riusnak, azaz transzform\u00e1ci\u00f3ra van sz\u00fcks\u00e9g. 2. Az id\u0151sor stacionarit\u00e1s\u00e1nak meg\u00e1llap\u00edt\u00e1sa, vagy azz\u00e1 t\u00f6rt\u00e9n\u0151 transzform\u00e1l\u00e1sa ut\u00e1n k\u00f6vetkezik az ARIMA-modell fel\u00edr\u00e1sa, azaz az id\u0151sor param\u00e9tereinek \u00e9s a le\u00edr\u00e1s\u00e1ra alkalmas modellnek a meghat\u00e1roz\u00e1sa (Wong-Chang-Chiang [2005]). A modell egy autoregressz\u00edv \u00e9s mozg\u00f3\u00e1tlagol\u00e1s\u00fa trendtagb\u00f3l \u00e9p\u00fcl fel. Az AR-tag (autoregressive -autoregressz\u00edv) a vizsg\u00e1lt v\u00e1ltoz\u00f3 \u00e9rt\u00e9keit annak kor\u00e1bbi id\u0151szakhoz tartoz\u00f3 \u00e9rt\u00e9kei alapj\u00e1n jelzi el\u0151re, m\u00edg a mozg\u00f3 \u00e1tlagol\u00e1s\u00fa tag a vizsg\u00e1lt v\u00e1ltoz\u00f3 \u00e9rt\u00e9kei \u00e9s a kor\u00e1bbi id\u0151szakhoz tartoz\u00f3 feh\u00e9r zaj k\u00f6z\u00f6tti kapcsolatot ragadja meg \u00e9s jelzi el\u0151re. A modell f\u0151 c\u00e9lja, hogy az id\u0151sorban lev\u0151 v\u00e9letlen folyamatot beazonos\u00edtsa \u00e9s el\u0151re jelezze az AR-\u00e9s MA-modell (moving average -mozg\u00f3\u00e1tlag) seg\u00edts\u00e9g\u00e9vel (Bowerman [1987], Wei [1990], Nau [2015]). A modell azonos\u00edt\u00e1sa az autokorrel\u00e1ci\u00f3 \u00e9s a parci\u00e1lis aut\u00f3korrel\u00e1ci\u00f3 f\u00fcggv\u00e9nye alapj\u00e1n t\u00f6rt\u00e9nik. Ennek sor\u00e1n meg kell vizsg\u00e1lni, hogy az id\u0151sor milyen periodicit\u00e1s\u00fa, azaz az adatok p\u00e9ld\u00e1ul negyed\u00e9ves vagy havi bont\u00e1sban \u00e9rtelmezhet\u0151k, hogy az id\u0151sor jelenlegi \u00e9rt\u00e9k\u00e9t a m\u00faltb\u00e9li \u00e9rt\u00e9kek h\u00e1ny id\u0151szakra visszamen\u0151leg befoly\u00e1solj\u00e1k (a modell p, d \u00e9s q param\u00e9tereinek megv\u00e1laszt\u00e1sa), tov\u00e1bb\u00e1 vizsg\u00e1lni kell, hogy \u00e9rv\u00e9nyes\u00fcl-e szezon\u00e1lis hat\u00e1s az id\u0151sor eset\u00e9ben (Balan [2012]). Ha a vizsg\u00e1lt jelens\u00e9g szezonalit\u00e1st mutat, akkor a SARIMA-(seasonal autoregressive integrated moving average -szezonalit\u00e1st figyelembe vev\u0151, integr\u00e1lt autoregressz\u00edv mozg\u00f3\u00e1tlag) modell haszn\u00e1latos, amely figyelembe veszi a szezon\u00e1lis hat\u00e1st is. A szezonalit\u00e1ssal b\u0151v\u00edtett modell \u00e1ltal\u00e1nos egyenlete a k\u00f6vetkez\u0151:  (Sarantis-Swales [1999]). Ha a modell jav\u00edt\u00e1sra szorul, akkor a folyamatot el\u00f6lr\u0151l kell kezdeni, azaz meg kell vizsg\u00e1lni az id\u0151sor stacion\u00e1rius volt\u00e1t \u00e9s a szezonalit\u00e1s jelenl\u00e9t\u00e9t tov\u00e1bb\u00e1 meg kell hat\u00e1rozni a param\u00e9tereket \u00e9s \u00fajra fel kell \u00edrni a modellt. 4. Az utols\u00f3 l\u00e9p\u00e9s a v\u00e9gs\u0151 modell felhaszn\u00e1l\u00e1s\u00e1val el\u0151rejelz\u00e9s k\u00e9sz\u00edt\u00e9se (Wong-Chang-Chiang [2005]). Az eml\u00edtett szerz\u0151k Hongkong \u00e9p\u00edt\u0151ipar\u00e1nak munkaer\u0151piac\u00e1ra k\u00e9sz\u00edtettek el\u0151rejelz\u00e9st az ARIMA-modell seg\u00edts\u00e9g\u00e9vel. Az el\u0151rejelzett v\u00e1ltoz\u00f3k a foglalkoztat\u00e1si szint, a termel\u00e9kenys\u00e9g, a re\u00e1lb\u00e9rek nagys\u00e1ga, munkan\u00e9lk\u00fclis\u00e9gi r\u00e1ta \u00e9s az alulfoglalkoztat\u00e1si r\u00e1ta voltak. Meg\u00e1llap\u00edt\u00e1saik szerint a m\u00f3dszer megfelel\u0151 eredm\u00e9nyt hozott, ugyanakkor olyan modellek haszn\u00e1lata c\u00e9lszer\u0171bb lehet a foglalkoztat\u00e1s el\u0151rejelz\u00e9s\u00e9ben, amelyek alkalmasak nem stacion\u00e1rius \u00e9s nemline\u00e1ris id\u0151sorokb\u00f3l t\u00f6rt\u00e9n\u0151 el\u0151rejelz\u00e9sre is. Ezt indokolja az is, hogy a foglalkoztat\u00e1si szint el\u0151rejelz\u00e9s\u00e9re nem volt alkalmas a modell, amelyet a szerz\u0151k k\u00e9t ter\u00fclet robban\u00e1sszer\u0171 b\u0151v\u00fcl\u00e9st okoz\u00f3 \u00e9p\u00edt\u00e9si hull\u00e1m\u00e1nak tulajdon\u00edtottak (Wong-Chang-Chiang [2005]). A szakirodalomban sz\u00e1mos m\u00e1s kutat\u00f3 is alkalmazta a m\u00f3dszert a foglalkoztat\u00e1s el\u0151rejelz\u00e9s\u00e9re. Balan [2012] Rom\u00e1nia foglalkoztat\u00e1s\u00e1nak el\u0151rejelz\u00e9s\u00e9re haszn\u00e1lta 2015 els\u0151 f\u00e9l\u00e9v\u00e9re a 2002 \u00e9s 2010 peri\u00f3dus adatait felhaszn\u00e1lva. A munka sor\u00e1n k\u00e9t modellt hozott l\u00e9tre. Az els\u0151 egy egyszer\u0171 autoregressz\u00edv modell volt, amely nem vette figyelembe a szezonalit\u00e1st, illetve egy SARIMA-modellt is l\u00e9trehoztak, amely sz\u00e1m\u00edt\u00e1sba vette a szezon\u00e1lis hat\u00e1st is \u00e9s integr\u00e1lta az autoregressz\u00edv modellt a moz-g\u00f3\u00e1tlagol\u00e1s\u00faval. A k\u00e9t modell eredm\u00e9nyeit \u00f6sszehasonl\u00edtva az inform\u00e1ci\u00f3s krit\u00e9riumok alapj\u00e1n arra jutottak, hogy ut\u00f3bbi modell jobb eredm\u00e9nyt ad. Tr\u00edvez-Mur [1997] r\u00f6vid t\u00e1v\u00fa el\u0151rejelz\u00e9s k\u00e9sz\u00edt\u00e9s\u00e9re haszn\u00e1lta az ARIMAmodellt Spanyolorsz\u00e1g Arag\u00f3nia r\u00e9gi\u00f3j\u00e1ra. A kutat\u00e1s \u00fajszer\u0171s\u00e9g\u00e9t az adta, hogy a modellt region\u00e1lis foglalkoztat\u00e1s el\u0151rejelz\u00e9s\u00e9re haszn\u00e1lt\u00e1k, azaz a modellt sz\u00fcks\u00e9gszer\u0171en \u00f6ssze kellett kapcsolni a nemzeti szinttel. Viszont a nemzeti szint\u0171 adatok a region\u00e1lis adatok aggreg\u00e1l\u00e1s\u00e1val keletkeznek, \u00edgy a region\u00e1lis \u00e9s nemzeti szint\u0171 v\u00e1ltoz\u00f3k k\u00f6z\u00f6tt ok-okozati kapcsolat lehets\u00e9ges, azaz a region\u00e1lis v\u00e1ltoz\u00f3 meghat\u00e1rozza a nemzeti szint\u0171t. Ugyanakkor a szerz\u0151k ennek lehet\u0151s\u00e9g\u00e9t kiz\u00e1rt\u00e1k, mivel a vizsg\u00e1lt r\u00e9gi\u00f3 szerkezete hasonl\u00f3 a nemzeti piac szerkezet\u00e9hez \u00e9s teljes\u00edtm\u00e9ny\u00e9nek csak kis h\u00e1nyad\u00e1t (3,5%) teszi ki. \u00c9ppen ez\u00e9rt kiz\u00e1rt\u00e1k annak a lehet\u0151s\u00e9g\u00e9t, hogy a r\u00e9gi\u00f3 hat\u00e1ssal van a nemzeti szintre. \u00cdgy az egyenletek fel\u00edr\u00e1sa sor\u00e1n a magyar\u00e1z\u00f3v\u00e1ltoz\u00f3k ugyanazok region\u00e1lis szinten, mint nemzeti szinten. Az ARIMA-\u00e9s a SARIMA-modellek mellett a szakirodalom m\u00e1s autoregressz\u00edv modelleket is haszn\u00e1lt a munkaer\u0151-piaci folyamatok el\u0151rejelz\u00e9s\u00e9re, mint p\u00e9ld\u00e1ul a BVAR-modellt (Bayesian vector autoregression -bayesi vektor autoregressz\u00edv). A bayesi modellez\u00e9st legink\u00e1bb olyan jelens\u00e9gek el\u0151rejelz\u00e9s\u00e9re haszn\u00e1lj\u00e1k, amelyek kimenetele nagyon bizonytalan. A m\u00f3dszer l\u00e9nyege, hogy v\u00e9letlen v\u00e1ltoz\u00f3nak tekinti azokat a v\u00e1ltoz\u00f3kat, amelyek nem ismertek, \u00e9s ezeket a param\u00e9tereket az eloszl\u00e1sf\u00fcggv\u00e9ny alapj\u00e1n hat\u00e1rozza meg. A bayesi m\u00f3dszer alkalmaz\u00e1sakor el\u0151zetesen meg kell adni a param\u00e9terek eloszl\u00e1sf\u00fcggv\u00e9ny\u00e9t, ki kell v\u00e1lasztani a val\u00f3sz\u00edn\u0171s\u00e9gi f\u00fcggv\u00e9nyt \u00e9s v\u00e9g\u00fcl ism\u00e9telten meg kell adni a param\u00e9terek korrig\u00e1lt eloszl\u00e1sf\u00fcggv\u00e9ny\u00e9t (Kov\u00e1cs-Balogh [2009]). A VAR-(vector autoregression -vektor autoregressz\u00edv) modell az el\u0151rejelezni k\u00edv\u00e1nt v\u00e1ltoz\u00f3k kor\u00e1bbi id\u0151szakokhoz tartoz\u00f3 \u00e9rt\u00e9keinek szab\u00e1lyszer\u0171s\u00e9gein alapszik. Az ARIMA-modell t\u00f6bbv\u00e1ltoz\u00f3s kiterjeszt\u00e9se a VAR-modell. A VAR-\u00e9s ARIMA-modell probl\u00e9m\u00e1ja a t\u00fal sok param\u00e9ter haszn\u00e1lata \u00e9s el\u0151rejelz\u00e9si hib\u00e1k jelentkez\u00e9se, amelyeket a statisztikailag nem szignifik\u00e1ns k\u00e9sleltet\u00e9si oper\u00e1torok kiz\u00e1r\u00e1s\u00e1val oldanak meg (Puri-Soydemir [2000]). A VAR-modellel szembeni legnagyobb kritika, hogy ahogy n\u00f6vekszik az endog\u00e9n v\u00e1ltoz\u00f3k sz\u00e1ma, \u00fagy a modell a szabads\u00e1gfokok probl\u00e9m\u00e1j\u00e1val k\u00fczd, illetve a nem stacion\u00e1rius id\u0151sorok eset\u00e9ben t\u00f6bb hiba keletkezik a becsl\u00e9sben (Seung-Ahn [2010]). Ennek elker\u00fcl\u00e9s\u00e9re ny\u00fajt megold\u00e1st a BVAR-modell, amely a v\u00e1ltoz\u00f3 egyes k\u00e9sleltet\u00e9si oper\u00e1torainak kiz\u00e1r\u00e1sa helyett a kev\u00e9sb\u00e9 fontos egy\u00fctthat\u00f3k eset\u00e9ben megszor\u00edt\u00e1sokat tesz. Ez akkor fordulhat el\u0151, ha adott esetben egy hosszabb k\u00e9sleltet\u00e9si oper\u00e1tor (lag) statisztikailag bizony\u00edtottan kev\u00e9sb\u00e9 fontos egy r\u00f6videbb k\u00e9sleltet\u00e9si oper\u00e1torhoz k\u00e9pest. A szerz\u0151k kutat\u00e1si eredm\u00e9nyei szerint a BVAR-modell jobb el\u0151rejelz\u00e9seket ad, mint a vizsg\u00e1lt m\u00e1sik k\u00e9t modell, mivel kik\u00fcsz\u00f6b\u00f6li azok h\u00e1tr\u00e1nyait, nevezetesen azt, hogy az ARIMA-modell a v\u00e1ltoz\u00f3k m\u00faltb\u00e9li \u00e9rt\u00e9keib\u0151l ad el\u0151rejelz\u00e9st a j\u00f6v\u0151re vonatkoz\u00f3an, illetve a tiszta VAR-modell megk\u00f6t\u00e9sek hi\u00e1ny\u00e1b\u00f3l ad\u00f3d\u00f3 tulajdons\u00e1g\u00e1t. A BVAR-modell a v\u00e1ltoz\u00e1sok ir\u00e1ny\u00e1nak el\u0151rejelz\u00e9s\u00e9re is jobb eredm\u00e9nyt k\u00edn\u00e1l, ez\u00e9rt alkalmas olyan gazdas\u00e1gi folyamatok el\u0151rejelz\u00e9s\u00e9re, ahol fontos a jelens\u00e9gek j\u00f6v\u0151beli ir\u00e1nyvonal\u00e1nak meghat\u00e1roz\u00e1sa (Puri-Soydemir [2000]). Az id\u0151soros modellek egy tov\u00e1bbi lehet\u0151s\u00e9ge az ARDL-(autoregressive distributed lag -autoregressz\u00edv osztott k\u00e9sleltet\u00e9s\u0171) modell, szint\u00e9n egy AR-modell, amely az id\u0151sorokban a jelenlegi id\u0151szak \u00e9rt\u00e9k\u00e9t a magyar\u00e1z\u00f3v\u00e1ltoz\u00f3 jelenlegi \u00e9s el\u0151z\u0151 peri\u00f3dushoz tartoz\u00f3 \u00e9rt\u00e9kei alapj\u00e1n jelzi el\u0151re. A modell seg\u00edts\u00e9g\u00e9vel nem csak az el\u0151rejelezni k\u00edv\u00e1nt v\u00e1ltoz\u00f3 m\u00faltb\u00e9li \u00e9rt\u00e9keinek extrapol\u00e1ci\u00f3j\u00e1ra ker\u00fcl sor, hanem bevonhat\u00f3 egy m\u00e1sik befoly\u00e1sol\u00f3 v\u00e1ltoz\u00f3 is az el\u0151rejelz\u00e9sbe. Ez kifejezetten hasznos, hiszen kor\u00e1bban eml\u00edtettem, hogy a munkaer\u0151piacot sok t\u00e9nyez\u0151 alak\u00edtja, \u00edgy bevonhat\u00f3 m\u00e1s t\u00e9nyez\u0151 is a c\u00e9lv\u00e1ltoz\u00f3 el\u0151rejelz\u00e9s\u00e9be. Ugyanakkor t\u00e9ny, hogy nem elegend\u0151 csak egy-egy v\u00e1ltoz\u00f3val magyar\u00e1zni. Az ARDL-modell haszn\u00e1lat\u00e1nak tov\u00e1bbfejlesztett lehet\u0151s\u00e9geit kutatta Rapach-Strauss [2008], akik az Egyes\u00fclt \u00c1llamok foglalkoztat\u00e1s\u00e1nak el\u0151rejelz\u00e9s\u00e9re alkalmazt\u00e1k az ARDL-modellt oly m\u00f3don, hogy az ezzel a modellel kapott el\u0151rejelz\u00e9seket k\u00fcl\u00f6nb\u00f6z\u0151 technik\u00e1kkal fonta \u00f6ssze \u00e9s hasonl\u00edtotta \u00f6ssze az eredm\u00e9nyeiket.  (Rapach-Strauss [2008]). Az eredm\u00e9nyeik alapj\u00e1n sz\u00e1mos el\u0151bb eml\u00edtett ARDL-alap\u00fa technika jobban teljes\u00edt, mint az AR-modell. A kombin\u00e1lt el\u0151rejelz\u00e9sek k\u00f6z\u00fcl a f\u0151komponens elemz\u00e9ssel kombin\u00e1lt ARDL-modell m\u0171k\u00f6d\u00f6tt a legjobban. Az AR-modellhez k\u00e9pest a hagyom\u00e1nyos \u00e1tlagol\u00e1s, az inverz MSFE, klasztertechnika, a k\u00f6zel\u00edt\u0151 bayesi \u00e1tlagol\u00e1s is jobb eredm\u00e9nyt ad, mint a tiszta AR-modell. Az OLS-, illetve WLS-technik\u00e1k az AR-modellhez k\u00e9pest is gyeng\u00e9bben teljes\u00edtettek. Rapach-Strauss [2012] ugyanezt a technik\u00e1t alkalmazta tizenegy v\u00e1ltoz\u00f3 bevon\u00e1s\u00e1val a kor\u00e1bbi harminc helyett. K\u00e9s\u0151bbi munk\u00e1jukban a kor\u00e1bban m\u00e1r haszn\u00e1lt GETS-, inverz MSFE-m\u00f3dszereket \u00e9s egy k\u00f6zel\u00edt\u0151 faktor modell strukt\u00far\u00e1t haszn\u00e1ltak fel a foglalkoztat\u00e1s n\u00f6veked\u00e9s\u00e9nek el\u0151rejelz\u00e9s\u00e9re az Egyes\u00fclt \u00c1llamokban. Ut\u00f3bbi technika az \u00e1llamok \u00e9s a nemzeti szint\u0171 foglalkoztat\u00e1s kapcsolat\u00e1ra koncentr\u00e1l. Meghat\u00e1rozza egy-egy \u00e1llam b\u00e9ta egy\u00fctthat\u00f3j\u00e1t a nemzeti szint\u0171 foglalkoztat\u00e1s n\u00f6veked\u00e9s\u00e9t le\u00edr\u00f3 regresszi\u00f3s modellben, majd egy-egy \u00e1llam foglalkoztat\u00e1s\u00e1nak el\u0151rejelz\u00e9se sor\u00e1n az el\u0151bb meghat\u00e1rozott nemzeti szint\u0171 n\u00f6veked\u00e9st beilleszti a modellbe. A szerz\u0151k egyr\u00e9szt \u00f6sszehasonl\u00edtott\u00e1k a h\u00e1rom modell eredm\u00e9nyeit, egym\u00e1shoz viszony\u00edtva \u00e9s az AR-modellhez k\u00e9pest is az MSFE-vel, m\u00e1sr\u00e9szt egyes\u00edtett\u00e9k a h\u00e1rom modell eredm\u00e9nyeit az el\u0151re jelzett n\u00f6veked\u00e9sek egyszer\u0171 \u00e1tlagol\u00e1s\u00e1val. Az inverz MSFE-m\u00f3dszerrel adott el\u0151rejelz\u00e9s az \u00f6sszehasonl\u00edt\u00e1sk\u00e9nt haszn\u00e1lt ARmodellhez k\u00e9pest, egyetlen \u00e1llam kiv\u00e9tel\u00e9vel, kisebb hib\u00e1val dolgozott, mint az egyszer\u0171 AR-modell. A m\u00e1sik k\u00e9t modell m\u00e9g enn\u00e9l is pontosabban dolgozott n\u00e9h\u00e1ny \u00e1llamban, ugyanakkor n\u00e9mely esetben alulmaradt az AR-modellhez k\u00e9pest. A h\u00e1rom modell eredm\u00e9nyeinek \u00f6sszeolvaszt\u00e1sa konzisztensebb eredm\u00e9nyt hoz az ut\u00f3bb eml\u00edtett k\u00e9t modell el\u0151rejelz\u00e9s\u00e9hez k\u00e9pest, m\u00e1sr\u00e9szt kisebb hib\u00e1val dolgozik, mint az inverz MSFE-modell.  A k\u00f6vetkez\u0151 l\u00e9pcs\u0151ben a zajszint sz\u00e9tbont\u00e1sa k\u00f6vetkezik aszerint, hogy az egyes, kor\u00e1bban eml\u00edtett aggreg\u00e1l\u00e1si szinteken milyen t\u00e9nyez\u0151ket vesznek figyelembe. Teh\u00e1t az egyes szinten a csal\u00e1di \u00e1llapotot \u00e9s a gyermek jelenl\u00e9t\u00e9t nem vessz\u00fck figyelembe, \u00edgy a zaj:"}, {"section_title": "Hierarchikus modell", "text": "minden aggreg\u00e1ci\u00f3s szinten k\u00f6z\u00f6s, amelyhez hozz\u00e1ad\u00f3dik a rezidu\u00e1lis tag ( \u03c4 ): A csoportos\u00edt\u00e1sok alapj\u00e1n sz\u00e1molt \u00f6t variancia-param\u00e9ter k\u00f6z\u00fcl kett\u0151 negat\u00edv eredm\u00e9nyt hozott t\u00f6bb m\u00f3dos\u00edt\u00e1s \u00e9s tiszt\u00edt\u00e1s ut\u00e1n is, ami nem lehets\u00e9ges. Ezt a szerz\u0151 arra vezette vissza, hogy a modell nem k\u00e9pes magyar\u00e1zni a karrierj\u00fck cs\u00facs\u00e1n lev\u0151 f\u00e9rfiak v\u00e1ltoz\u00e9kony munkaer\u0151-piaci mozg\u00e1sait, amely heteroszkedaszticit\u00e1st eredm\u00e9nyezett a modellben. \u00cdgy a hierarchikus modell nem bizonyult hat\u00e9konynak a foglalkoztat\u00e1s el\u0151rejelz\u00e9s\u00e9ben, \u00e9ppen ez\u00e9rt, az itt tapasztalt probl\u00e9m\u00e1k orvosl\u00e1s\u00e1ra alkalmazta a szerz\u0151 a k\u00f6vetkez\u0151 alfejezetben bemutatott longitudin\u00e1lis modellt (Frees [2003]). Frees [2003] demogr\u00e1fiai cell\u00e1k \u00f6tlet\u00e9t m\u00e1s modell keret\u00e9ben is hasznos\u00edtotta, amely az egyes cell\u00e1kat nem csak k\u00fcl\u00f6n-k\u00fcl\u00f6n k\u00e9pes vizsg\u00e1lni, hanem egym\u00e1s f\u00fcgg-v\u00e9ny\u00e9ben is, azaz a kor\u00e1bban fel\u00edrt hierarchikus modellt megk\u00eds\u00e9relte tov\u00e1bbfejleszteni. Minden demogr\u00e1fiai cell\u00e1ra fel\u00edrhat\u00f3 egy regresszi\u00f3s egyenlet, amelyeket a SUR-(seemingly unrelated regression -l\u00e1tsz\u00f3lag f\u00fcggetlen regresszi\u00f3s) modell seg\u00edts\u00e9g\u00e9vel f\u0171z \u00f6ssze. A SUR l\u00e9nyege, hogy sok-sok egym\u00e1st\u00f3l f\u00fcgg\u0151 regresszi\u00f3s egyenletet f\u0171z \u00f6ssze az \u00e1ltal\u00e1nos legkisebb n\u00e9gyzetek m\u00f3dszer\u00e9vel. Mivel a 101\u00d7101 m\u00e1trix eset\u00e9ben neh\u00e9zkes lenne ilyen nagysz\u00e1m\u00fa regresszi\u00f3s egyenletet kezelni, \u00edgy a fent eml\u00edtett h\u00e1rom aggreg\u00e1ci\u00f3s szint felhaszn\u00e1l\u00e1s\u00e1val hozza l\u00e9tre az egyenletet annyi m\u00f3dos\u00edt\u00e1ssal, hogy a n\u0151ket \u00e9s f\u00e9rfiakat nem kezeli egy csoportk\u00e9nt, teh\u00e1t az 1es \u00e9s 2-es csoportot k\u00fcl\u00f6nv\u00e1lasztja f\u00e9rfiak \u00e9s n\u0151k szegmens\u00e9re. A SUR-modell alapj\u00e1n \u00edgy l\u00e9trehozott longitudin\u00e1lis modell a hierarchikus modellben le\u00edrt h\u00e1rom ARegyenletet haszn\u00e1lja fel:  (Frees [2003]). Az MTA KRTK KTI el\u0151rejelz\u0151 rendszere volt az els\u0151 olyan, hatalmas munk\u00e1t ig\u00e9nyl\u0151 hazai munkaer\u0151-piaci el\u0151rejelz\u0151 rendszer, amely adatforr\u00e1sok ilyen sz\u00e9les k\u00f6r\u00e9t haszn\u00e1lta fel egy gazdas\u00e1gi \u00f6sszef\u00fcgg\u00e9seket is figyelembe vev\u0151 modellben. A modell fel\u00e9p\u00edt\u00e9se is kedvez\u0151, ugyanis modulszer\u0171 kialak\u00edt\u00e1sa r\u00e9v\u00e9n a GDP, a kereslet \u00e9s k\u00edn\u00e1lat k\u00fcl\u00f6n-k\u00fcl\u00f6n t\u00f6rt\u00e9n\u0151 el\u0151rejelz\u00e9s\u00e9re is alkalmas, ugyanakkor egym\u00e1s kontrolljaik\u00e9nt is haszn\u00e1lhat\u00f3k. H\u00e1tr\u00e1nyak\u00e9nt eml\u00edthet\u0151, hogy sok megk\u00f6t\u00e9ssel \u00e9s kompromisszummal \u00e9l a modell, \u00fagymint p\u00e9ld\u00e1ul a k\u00e9t szektor GDP el\u0151rejelz\u00e9s\u00e9re alkalmas modell haszn\u00e1lata a t\u00edz szektor adatainak el\u0151rejelz\u00e9s\u00e9re. El\u0151feltev\u00e9ssel \u00e9l a modell arra vonatkoz\u00f3an, hogy csak a s\u00farl\u00f3d\u00e1sos munkan\u00e9lk\u00fclis\u00e9g l\u00e9tezik, ugyanakkor fel is h\u00edvj\u00e1k a figyelmet ezen el\u0151feltev\u00e9s korl\u00e1taira. Tov\u00e1bb\u00e1 a munkak\u00edn\u00e1lat 2009 \u00e9s 2020 k\u00f6z\u00f6tti el\u0151rejelz\u00e9se sor\u00e1n azt felt\u00e9telezi a modell, hogy a szakma szerinti megoszl\u00e1s a korcsoport, nem \u00e9s r\u00e9gi\u00f3 szerinti kateg\u00f3ri\u00e1kban v\u00e1ltozatlan marad a vizsg\u00e1lt id\u0151szakban. \u00d6sszess\u00e9g\u00e9ben a modell el\u0151nye, hogy adatok sz\u00e9les k\u00f6r\u00e9t haszn\u00e1lja fel \u00e9s sok szempontot figyelembe vesz, n\u00e9ha t\u00fal sokat is, ugyanakkor sok felt\u00e9telez\u00e9ssel \u00e9l, \u00edgy k\u00e9rd\u00e9ses lehet, hogy ezek mennyire befoly\u00e1solj\u00e1k a modell megb\u00edzhat\u00f3s\u00e1g\u00e1t."}, {"section_title": "Longitudin\u00e1lis modell", "text": ""}, {"section_title": "Makro\u00f6kon\u00f3miai modellek", "text": ""}, {"section_title": "Neur\u00e1lis h\u00e1l\u00f3k", "text": "A neur\u00e1lis h\u00e1l\u00f3k elm\u00e9lete abb\u00f3l indul ki, hogy egy-egy jelens\u00e9get meghat\u00e1roz\u00f3 t\u00e9nyez\u0151k k\u00f6z\u00f6tti \u00f6sszef\u00fcgg\u00e9sek nagyon nehezen t\u00e9rk\u00e9pezhet\u0151k fel, \u00e9s folyamatosan v\u00e1ltoznak, illetve ahogy a v\u00e1ltoz\u00e1sok bek\u00f6vetkeznek, \u00fagy a jelens\u00e9g vizsg\u00e1lat\u00e1ra addig fel\u00e9p\u00edtett modell\u00fcnket m\u00f3dos\u00edtjuk, azaz tanulunk. A neur\u00e1lis h\u00e1l\u00f3k elm\u00e9let\u00e9nek kidolgoz\u00e1sa az emberi viselked\u00e9s, tanul\u00e1si folyamatok, \u00e9szlel\u00e9s \u00e9s az agy m\u0171k\u00f6d\u00e9s\u00e9nek tanulm\u00e1nyoz\u00e1s\u00e1val kezd\u0151dtek \u00e9s k\u00e9s\u0151bb terjedt el haszn\u00e1latuk m\u00e1s tudom\u00e1nyter\u00fcleteken is, mint p\u00e9ld\u00e1ul a gazdas\u00e1gi elemz\u00e9sek ter\u00fclet\u00e9n. Az eddigi el\u0151rejelz\u00e9si modellekben probl\u00e9mak\u00e9nt jelentkezik, hogy nagysz\u00e1m\u00fa bemeneti adattal rendelkez\u00fcnk, \u00edgy nagy a hiba lehet\u0151s\u00e9ge. A neur\u00e1lis h\u00e1l\u00f3k alkalmaz\u00e1s\u00e1nak elterjed\u00e9se \u00e9s n\u00e9pszer\u0171s\u00e9ge ahhoz k\u00f6thet\u0151, hogy az \u00f6sszef\u00fcgg\u00e9sek felt\u00e1r\u00e1s\u00e1t a rendszerre b\u00edzzuk (Benedek [2000]). A neur\u00e1lis h\u00e1l\u00f3k rendszer\u00e9nek bemenetei \u00e9s kimenetei vannak, egy tanul\u00e1si folyamat r\u00e9v\u00e9n a bemeneti vektorok alakulnak \u00e1t kimeneti vektorokk\u00e1. A h\u00e1l\u00f3zat neuronokb\u00f3l \u00e1ll, amelyek r\u00e9tegeket alkotnak. Ezek a r\u00e9tegek h\u00e1rom r\u00e9szb\u0151l \u00e9p\u00fclnek fel. A bemenet \u00e9s a kimenet k\u00f6z\u00f6tt helyezkedik el a k\u00f6zbens\u0151 r\u00e9teg (Krist\u00f3f [2005]). A k\u00f6zbens\u0151, m\u00e1s n\u00e9ven rejtett r\u00e9teg, a h\u00e1l\u00f3 bonyolults\u00e1g\u00e1t \u00e9s tanul\u00e1si k\u00e9pess\u00e9g\u00e9t mutatja meg, tov\u00e1bb\u00e1 ez felel\u0151s az inputokb\u00f3l \u00e9rkez\u0151 inform\u00e1ci\u00f3 dek\u00f3dol\u00e1s\u00e1\u00e9rt (Benedek [2000]). A bemenet \u00e9s a k\u00f6zbens\u0151 r\u00e9teg k\u00f6z\u00f6tt kapcsolat van, amelyet a bemenet fontoss\u00e1ga szerint s\u00falyoznak (Krist\u00f3f [2005]). A s\u00falyok a tanul\u00e1si folyamat eredm\u00e9nyei \u00e9s folyamatosan v\u00e1ltoznak (Patuelli et al. [2011]). A neur\u00e1lis h\u00e1l\u00f3k egyik kritikus probl\u00e9m\u00e1ja lehet a t\u00faltanul\u00e1s, az az eset, amikor az adatb\u00e1zist ismeri ki egyre jobban a neur\u00e1lis h\u00e1l\u00f3 \u00e9s nem pedig mag\u00e1t a vizsg\u00e1lt probl\u00e9m\u00e1t (Krist\u00f3f [2005]). A neur\u00e1lis h\u00e1l\u00f3k a region\u00e1lis foglalkoztat\u00e1si el\u0151rejelz\u00e9sek sor\u00e1n nyertek teret. Patuelli \u00e9s szerz\u0151t\u00e1rsai [2011] haszn\u00e1lt\u00e1k a technik\u00e1t a n\u00e9metorsz\u00e1gi NUTS 3 szint\u0171 r\u00e9gi\u00f3k munkaer\u0151-piaci el\u0151rejelz\u00e9s\u00e9re k\u00e9t adatb\u00e1zis felhaszn\u00e1l\u00e1s\u00e1val, amelyekben az adatok 1987 \u00e9s 2004, illetve 1993 \u00e9s 2004 k\u00f6z\u00f6tti id\u0151szakokra vonatkoztak. A vizsg\u00e1latban k\u00e9t\u00e9ves peri\u00f3dusban becs\u00fclt\u00e9k a n\u00f6veked\u00e9st. Mivel a neur\u00e1lis h\u00e1l\u00f3k alapvet\u0151en nem kezelik az id\u0151beli korrel\u00e1ci\u00f3t, ez\u00e9rt kulcsfontoss\u00e1g\u00fa volt annak megv\u00e1laszol\u00e1sa, hogy mik\u00e9nt lehet megadni a rendszernek az id\u0151beli sokkok \u00e9s a n\u00e9met \u00fajraegyes\u00edt\u00e9s folyamatos hat\u00e1sainak kezel\u00e9s\u00e9t. Tov\u00e1bbi neh\u00e9zs\u00e9get jelentett, hogy k\u00e9t\u00e9ves el\u0151rejelz\u00e9st k\u00e9sz\u00edtettek, ugyanakkor id\u0151beli sokkok kezel\u00e9se \u00e9ves szinten volt sz\u00fcks\u00e9ges. Erre k\u00e9t modellt haszn\u00e1ltak, amelyek k\u00fcl\u00f6nb\u00f6z\u0151k\u00e9ppen kezelik a jelens\u00e9-get. Az egyik modell az \u00e9veket dummy v\u00e1ltoz\u00f3k\u00e9nt kezelte, azaz az 1 \u00e9rt\u00e9ket kapta az adott \u00e9v, az \u00f6sszes t\u00f6bbi 0 \u00e9rt\u00e9ket, \u00edgy csak az adott \u00e9v j\u00e1tszott szerepet a neur\u00e1lis h\u00e1l\u00f3 tanul\u00e1si folyamat\u00e1ban. A m\u00e1sik modellben minden \u00e9v 0 \u00e9s 1 k\u00f6z\u00f6tti \u00e9rt\u00e9ket kapott, a modell \u00edgy minden id\u0151szakot beazonos\u00edtott, mivel minden id\u0151szak m\u00e1s \u00e9rt\u00e9ket kapott. A m\u00e1sodik modell szerint kezelt id\u0151szakokkal tov\u00e1bbi \u00f6t modellt vizsg\u00e1ltak, amely \u00fajabb t\u00e9nyez\u0151ket vont be a modellbe. Az els\u0151 modell egy kilenc fokozatb\u00f3l \u00e1ll\u00f3 indexet tartalmazott az urbaniz\u00e1ci\u00f3 \u00e9s agglomer\u00e1ci\u00f3 vizsg\u00e1lat\u00e1ra. A m\u00e1sodik modell a napi b\u00e9rek alakul\u00e1s\u00e1t vonta be a kereslet/k\u00edn\u00e1lat \u00e9s a b\u00e9rek k\u00f6z\u00f6tti kapcsolat vizsg\u00e1lat\u00e1ra. A harmadik modell versenyk\u00e9pess\u00e9gi faktorral lett kieg\u00e9sz\u00edtve, amely a r\u00e9gi\u00f3k versenyk\u00e9pess\u00e9g\u00e9t szektoronk\u00e9nt vizsg\u00e1lta, \u00f6sszehasonl\u00edtva a szektorok nemzeti szint\u0171 tev\u00e9kenys\u00e9g\u00e9vel (shift-share anal\u00edzis). A negyedik modell a harmadikt\u00f3l annyiban t\u00e9rt el, hogy a k\u00f6rzetek nem a nemzeti szint\u0171 teljes\u00edtm\u00e9nnyel, hanem a szomsz\u00e9dos r\u00e9gi\u00f3kkal ker\u00fcltek \u00f6sszevet\u00e9sre. Az \u00f6t\u00f6dik modell szint\u00e9n a harmadik tov\u00e1bbfejlesztett v\u00e1ltozata volt, amely a harmadik modell szektoronk\u00e9nti versenyk\u00e9pess\u00e9gi faktorait az \u00e1ltal\u00e1nos, minden \u00e9vre elv\u00e9gzett shift-share regresszi\u00f3 egy\u00fctthat\u00f3ival felszorozta, hogy m\u00e9g tov\u00e1bb pontos\u00edtsa a l\u00e9trehozott modellt. Minden modellt k\u00fcl\u00f6n vizsg\u00e1ltak Nyugat-\u00e9s Kelet-N\u00e9metorsz\u00e1gra. Az eredm\u00e9nyek alapj\u00e1n azok a modellek m\u0171k\u00f6dtek kisebb hib\u00e1val, amelyek a shift-share anal\u00edzist haszn\u00e1lt\u00e1k, vagyis azok, amelyek ter\u00fcleti \u00f6sszehasonl\u00edt\u00e1sokat alkalmaztak (Patuelli et al. [2011]). A szerz\u0151k szerint ezt a technik\u00e1t az k\u00fcl\u00f6nb\u00f6zteti meg a standard line\u00e1ris modellez\u00e9si technik\u00e1kt\u00f3l, hogy alkamasabbak komplex, sok t\u00e9nyez\u0151 \u00e1ltal befoly\u00e1solt jelens\u00e9gek vizsg\u00e1lat\u00e1ra. Ilyen jelens\u00e9g a munkaer\u0151piac is, amelynek el\u0151rejelz\u00e9se igen \u00f6sszetett feladat, hiszen figyelembe kell venni a kereslet-k\u00edn\u00e1lat alakul\u00e1s\u00e1t, a szektorok viszonyait, jellemz\u0151it, f\u00f6ldrajzi t\u00e9nyez\u0151ket, int\u00e9zm\u00e9nyek szerep\u00e9t. A neur\u00e1lis h\u00e1l\u00f3k tov\u00e1bbi el\u0151nye p\u00e9ld\u00e1ul a kor\u00e1bban eml\u00edtett BVAR-technik\u00e1val szemben is, hogy nincs sz\u00fcks\u00e9g el\u0151zetes tud\u00e1s megl\u00e9t\u00e9re, ami el\u0151ny, hiszen sok esetben kev\u00e9s el\u0151zetes inform\u00e1ci\u00f3val rendelkez\u00fcnk. Ugyanakkor h\u00e1tr\u00e1nyai is vannak a modellnek. Az egyik az, hogy nehezen formaliz\u00e1lhat\u00f3, azaz a modell elm\u00e9leti alapokon t\u00f6rt\u00e9n\u0151 specifik\u00e1ci\u00f3ja nem lehets\u00e9ges. Sok esetben \u00faj modell le\u00edr\u00e1s\u00e1ra van sz\u00fcks\u00e9g, amely az adott vizsg\u00e1land\u00f3 jelens\u00e9g f\u00fcggv\u00e9nye, \u00edgy neh\u00e9z elm\u00e9leti h\u00e1tteret ki\u00e9p\u00edteni a neur\u00e1lis h\u00e1l\u00f3k m\u0171k\u00f6d\u00e9s\u00e9re (Patuelli et al. [2011])."}, {"section_title": "Line\u00e1ris programoz\u00e1s", "text": "A line\u00e1ris programoz\u00e1s a neur\u00e1lis h\u00e1l\u00f3k m\u00f3dszer\u00e9hez hasonl\u00f3an a ter\u00fcleti foglalkoztat\u00e1si adatok el\u0151rejelz\u00e9s\u00e9re kifejlesztett m\u00f3dszer, mivel a region\u00e1lis fejl\u0151d\u00e9s okokozati kapcsolatait vizsg\u00e1lja \u00e9s a ter\u00fcleti k\u00fcl\u00f6nbs\u00e9gekre koncentr\u00e1l. A modell az ENTROP-(entropy optimizing procedure -entr\u00f3piaoptimaliz\u00e1l\u00e1si folyamat) m\u00f3d-szert alkalmazza, amely az entr\u00f3pia, azaz a rendszer rendezetlens\u00e9g\u00e9nek optimaliz\u00e1l\u00e1s\u00e1ra \u00e9p\u00fcl. A m\u00f3dszert kifejezetten a munkaer\u0151piac el\u0151rejelz\u00e9s\u00e9re fejlesztettek ki, \u00e9s l\u00e9nyeges jellemz\u0151je, hogy rugalmasabban kezeli a vizsg\u00e1lt jelens\u00e9get, az el\u00e9rhet\u0151 inform\u00e1ci\u00f3kat pedig sz\u00e9lesebb k\u00f6rben haszn\u00e1lja fel, mint a shift-share anal\u00edzis vagy a regresszi\u00f3s modell (Blien-Tassinopoulos [2001]). Az entr\u00f3pia minimaliz\u00e1l\u00e1s\u00e1ra ir\u00e1nyul\u00f3 m\u00f3dszerek az input-output (I/O) t\u00e1bl\u00e1zatok haszn\u00e1lat\u00e1ra \u00e9p\u00fclnek, amelyeket sok esetben alkalmaznak a gazdas\u00e1gi politik\u00e1k kidolgoz\u00e1s\u00e1ban \u00e9s al\u00e1t\u00e1maszt\u00e1s\u00e1ban, mert \u00e1tl\u00e1that\u00f3an mutatj\u00e1k az er\u0151forr\u00e1sokat \u00e9s felhaszn\u00e1l\u00e1sukat, illetve a term\u00e9kek \u00e9s a szolg\u00e1ltat\u00e1sok \u00e1raml\u00e1s\u00e1t. Az I/O t\u00e1bl\u00e1zatb\u00f3l bayesi param\u00e9ter-becsl\u00e9ssel meghat\u00e1rozhat\u00f3 egy I/O m\u00e1trix, amelyben a priori haszn\u00e1ljuk az el\u0151z\u0151 id\u0151szak I/O t\u00e1bl\u00e1j\u00e1t (Ahmed-Preckel [2007]). Blien- Tassinopoulos  4. A m\u00e1trix becsl\u00e9se \u00e9s az eredm\u00e9nyek tesztel\u00e9se, amely X m\u00e1trix R kezdeti m\u00e1trix alapj\u00e1n t\u00f6rt\u00e9n\u0151 becsl\u00e9s\u00e9t jelenti. A kezdeti m\u00e1trix az egyedi k\u00f6rzetek trendjeit mutatja, m\u00edg X az el\u0151z\u0151 k\u00e9t pontban l\u00e9trehozott megszor\u00edt\u00e1sokkal, b\u0151v\u00edt\u00e9sekkel rendelkez\u0151 R \u00e9s X k\u00f6z\u00f6tti t\u00e1vols\u00e1gok minimaliz\u00e1l\u00e1s\u00e1val j\u00f6n l\u00e9tre. Ez az optimaliz\u00e1ci\u00f3s folyamat az ENTROP-algoritmus alapj\u00e1n m\u0171k\u00f6dik, amely egy folyamatosan ism\u00e9tl\u0151d\u0151 folyamat sor\u00e1n sz\u00e1m\u00edtja ki, korrig\u00e1lja \u00e9s friss\u00edti a m\u00e1trix elemeit. Az el\u0151rejelz\u00e9s megb\u00edzhat\u00f3s\u00e1g\u00e1nak tesztel\u00e9se a s\u00falyozott \u00e1tlagos n\u00e9gyzetes hiba sz\u00e1m\u00edt\u00e1s\u00e1val t\u00f6rt\u00e9nik (Blien-Tassinopoulos [2001]). Az ENTROP-m\u00f3dszer a region\u00e1lis kutat\u00e1sokban ismert entr\u00f3pia optimaliz\u00e1l\u00e1s\u00e1t k\u00f6veti. A m\u00f3dszer el\u0151nye, hogy sok elemb\u0151l \u00e1ll\u00f3 m\u00e1trixokat is tud kezelni, a sz\u00e1m\u00edt\u00e1sok gyorsan \u00e9s rugalmasan v\u00e9gezhet\u0151k. Blien \u00e9s Tassinopoulos a m\u00f3dszer h\u00e1tr\u00e1nyait nem eml\u00edtik, ugyanakkor \u00e9rdekes lenne a m\u00f3dszer \u00f6sszehasonl\u00edt\u00e1sa m\u00e1s technik\u00e1k \u00e1ltal adott el\u0151rejelz\u00e9sek hib\u00e1j\u00e1val. Kiemelik tov\u00e1bb\u00e1, hogy ez region\u00e1lis el\u0151rejelz\u00e9sek sor\u00e1n alkalmazhat\u00f3, teh\u00e1t ez a m\u00f3dszer region\u00e1lis szint\u0171 tervez\u00e9s eset\u00e9n lehet hasznos. A le\u00edrt m\u00f3dszert N\u00e9metorsz\u00e1gra fejlesztett\u00e9k ki, ahol a region\u00e1lis szint\u0171 el\u0151rejelz\u00e9sek gyakoribbak, mint az l\u00e1that\u00f3 volt a neur\u00e1lis h\u00e1l\u00f3k N\u00e9metorsz\u00e1g munkaer\u0151-piac\u00e1nak el\u0151rejelz\u00e9s\u00e9re alkalmazott elemz\u00e9se sor\u00e1n is, amely szint\u00e9n olyan esetekben haszn\u00e1latos, amikor a munkaer\u0151-piacot r\u00e9gi\u00f3k szintj\u00e9n vizsg\u00e1ljuk."}, {"section_title": "*", "text": "Mindezek alapj\u00e1n l\u00e1that\u00f3, hogy sz\u00e1mos modell sz\u00fcletett a munkaer\u0151piac vizsg\u00e1lat\u00e1ra, amelyek sok esetben tudom\u00e1nyos k\u00eds\u00e9rletekk\u00e9nt foghat\u00f3k fel a piacot min\u00e9l pontosabban le\u00edr\u00f3 m\u00f3dszer kidolgoz\u00e1s\u00e1ra. Ezek a m\u00f3dszerek olyan pr\u00f3b\u00e1lkoz\u00e1sok, amelyek m\u00e1s modellek h\u00e1tr\u00e1nyainak kik\u00fcsz\u00f6b\u00f6l\u00e9s\u00e9re t\u00f6rekednek, de \u00fajabb, tov\u00e1bbi m\u00f3dos\u00edt\u00e1sokat ig\u00e9nyl\u0151 h\u00e1tr\u00e1nyokat hoznak l\u00e9tre. Ugyanakkor fontos tapasztalatok vonhat\u00f3k le bel\u0151le. Legfontosabb az, hogy a munkaer\u0151piacot mindenk\u00e9ppen olyan modellben kell vizsg\u00e1lni, amellyel figyelembe lehet venni sz\u00e1mos befoly\u00e1sol\u00f3 t\u00e9nyez\u0151 jelens\u00e9gre gyakorolt hat\u00e1s\u00e1t. Vannak olyan modellek, (mint p\u00e9ld\u00e1ul a line\u00e1ris programoz\u00e1s, neur\u00e1lis h\u00e1l\u00f3k), amelyeket eddig kev\u00e9s kutat\u00e1sban alkalmaztak, \u00e9s nem sz\u00fclettek \u00f6sszehasonl\u00edt\u00f3 tanulm\u00e1nyok m\u00e1s, t\u00f6bbsz\u00f6r alkalmazott modellekkel. Ezek alkalmaz\u00e1sa a kev\u00e9s tapasztalat miatt kev\u00e9sb\u00e9 javasolt. T\u00f6bb kutat\u00f3 \u00e1ltal haszn\u00e1lt technika az autoregressz\u00edv modell \u00e9s mozg\u00f3\u00e1tlagol\u00e1s\u00fa trend \u00f6sszekapcsol\u00e1s\u00e1val (ARIMA) t\u00f6rt\u00e9n\u0151 el\u0151rejelz\u00e9s, ugyanakkor ezek a modellek akkor vezetnek megb\u00edzhat\u00f3 eredm\u00e9nyre, ha a magyar\u00e1z\u00f3v\u00e1ltoz\u00f3k id\u0151ben nem v\u00e1ltoznak t\u00falzottan. A munkaer\u0151piac rendk\u00edv\u00fcl komplex, sok t\u00e9nyez\u0151 \u00e1ltal befoly\u00e1solt jelens\u00e9g, amelyet er\u0151s dinamizmus jellemez. Tov\u00e1bbi jellegzetess\u00e9ge, hogy nem lehet nagy biztons\u00e1ggal megmondani, hogyan fog alakulni maga a piac \u00e9s az azt befoly\u00e1sol\u00f3 t\u00e9nyez\u0151k, mint p\u00e9ld\u00e1ul a k\u00e9pz\u00e9si szerkezet. \u00c9ppen ez\u00e9rt ez a m\u00f3dszer sem javasolt a munkaer\u0151piac el\u0151rejelz\u00e9s\u00e9re. A megold\u00e1s olyan modellek haszn\u00e1lata lehet, mint p\u00e9ld\u00e1ul a bayesi megk\u00f6zel\u00edt\u00e9st alkalmaz\u00f3 vektor autoregressz\u00edv modellek, amelyek figyelembe veszik a nagyfok\u00fa bizonytalans\u00e1got. Tov\u00e1bb\u00e1 alkalmazhat\u00f3k lehetnek a munkaer\u0151piac el\u0151rejelz\u00e9s\u00e9re a kombin\u00e1lt modellek, \u00fagymint a Rapach \u00e9s Strauss \u00e1ltal haszn\u00e1lt modell, amelyben ARDL-modellt haszn\u00e1ltak az el\u0151rejelz\u00e9s alapj\u00e1ul, de ezek eredm\u00e9nyeit k\u00fcl\u00f6nb\u00f6z\u0151 technik\u00e1kkal kombin\u00e1lt\u00e1k. Az \u00edgy l\u00e9trehozott modell figyelembe veszi a munkaer\u0151piac komplexit\u00e1s\u00e1t \u00e9s azt befoly\u00e1sol\u00f3 t\u00e9nyez\u0151ket."}, {"section_title": "\u00d6sszefoglal\u00f3", "text": "A tanulm\u00e1ny a munkaer\u0151-piaci el\u0151rejelz\u00e9sek nemzetk\u00f6zi \u00e9s hazai gyakorlat\u00e1nak eddigi tapasztalatait \u00e9s problematik\u00e1j\u00e1t dolgozza fel, kit\u00e9rve az el\u0151rejelz\u00e9sek elm\u00e9leti h\u00e1tter\u00e9nek ismertet\u00e9s\u00e9re. A tanulm\u00e1nyban el\u0151sz\u00f6r bemutat\u00e1sra ker\u00fclt, hogy a szakm\u00e1ban eddig milyen tudom\u00e1nyos ig\u00e9ny\u0171 kutat\u00e1sokat folytattak le az el\u0151rejelz\u00e9s megval\u00f3s\u00edt\u00e1s\u00e1ra. A tapasztalatok azt mutatj\u00e1k, hogy nincs egys\u00e9ges m\u00f3dszertana a munkaer\u0151-piaci el\u0151rejelz\u00e9seknek, sz\u00e1mos pr\u00f3b\u00e1lkoz\u00e1s van a jelens\u00e9get min\u00e9l pontosabban le\u00edr\u00f3 modell kialak\u00edt\u00e1s\u00e1ra. A legt\u00f6bb kutat\u00f3 nem \u00e9ri be a munkaer\u0151piac egy kiv\u00e1lasztott indik\u00e1tor\u00e1nak egyszer\u0171 extrapol\u00e1ci\u00f3j\u00e1val, hanem \u00f6sszetettebb modelleket vizsg\u00e1l, amelyek sz\u00e1mos t\u00e9nyez\u0151 bevon\u00e1s\u00e1val magyar\u00e1zz\u00e1k a munkaer\u0151piac legfontosabb jellemz\u0151it. A felt\u00e1rt kutat\u00e1sok alapj\u00e1n meg\u00e1llap\u00edthat\u00f3, hogy a munkaer\u0151re ir\u00e1nyul\u00f3 el\u0151rejelz\u00e9sek ter\u00fclet\u00e9n a modell fel\u00e1ll\u00edt\u00e1sa \u00e9s mag\u00e1nak az el\u0151rejelz\u00e9snek a technik\u00e1ja kulcsfontoss\u00e1g\u00fa k\u00e9rd\u00e9s, hiszen nagym\u00e9rt\u00e9kben befoly\u00e1solja a megb\u00edzhat\u00f3s\u00e1got, azt, hogy mely t\u00e9nyez\u0151kkel magyar\u00e1zzuk a munkaer\u0151piacot \u00e9s milyen el\u0151rejelz\u00e9si hib\u00e1val dolgoz\u00f3 statisztikai eszk\u00f6zzel k\u00e9sz\u00edtj\u00fck az el\u0151rejelz\u00e9st. A munkaer\u0151piacot mindenk\u00e9ppen olyan modellel c\u00e9lszer\u0171 vizsg\u00e1lni, amellyel figyelembe lehet venni t\u00f6bb befoly\u00e1sol\u00f3 t\u00e9nyez\u0151nek a jelens\u00e9gre gyakorolt hat\u00e1s\u00e1t. A megold\u00e1st olyan \u00f6sszetett modellek adhatj\u00e1k, amelyek a munkaer\u0151piac komplexit\u00e1s\u00e1t \u00e9s az azt befoly\u00e1sol\u00f3 t\u00e9nyez\u0151ket is sz\u00e1m\u00edt\u00e1sba veszik, \u00fagy, mint p\u00e9ld\u00e1ul a kibocs\u00e1t\u00e1st, a k\u00e9pz\u00e9si szerkezetet, az atipikus foglalkoztat\u00e1si form\u00e1k elterjed\u00e9s\u00e9t, a ter\u00fcleti jellemz\u0151ket, a demogr\u00e1fiai t\u00e9nyez\u0151ket. Ezen k\u00edv\u00fcl m\u00e9g m\u00e1s olyan t\u00e9nyez\u0151k is sz\u00e1m\u00edt\u00e1sba vehet\u0151k, amelyek ismerete \u00e9s modellben t\u00f6rt\u00e9n\u0151 szerepeltet\u00e9se kulcsfontoss\u00e1g\u00fa az el\u0151rejelz\u00e9s megb\u00edzhat\u00f3s\u00e1ga szempontj\u00e1b\u00f3l. A tanulm\u00e1nyban a munkaer\u0151-piaci el\u0151rejelz\u00e9sek hazai vonatkoz\u00e1sait is vizsg\u00e1ltam. Az els\u0151 komolyabb, \u00f6sszetettebb, gazdas\u00e1gi folyamatok k\u00f6z\u00f6tti k\u00f6lcs\u00f6nhat\u00e1sokat is vizsg\u00e1l\u00f3 modell az MTA KRTK KTI \u00e1ltal l\u00e9trehozott makrogazdas\u00e1gi modell volt, amely a haz\u00e1nkban rendelkez\u00e9sre \u00e1ll\u00f3 sokf\u00e9le adatforr\u00e1st kapcsolta \u00f6ssze. A modell el\u0151nye, hogy adatok sz\u00e9les k\u00f6r\u00e9t haszn\u00e1lja fel, \u00e9s sok szempontot vesz figyelembe, n\u00e9ha t\u00fal sokat is, ugyanakkor sok felt\u00e9telez\u00e9ssel \u00e9l, \u00edgy k\u00e9rd\u00e9ses lehet, hogy ezek mennyire befoly\u00e1solj\u00e1k a modell megb\u00edzhat\u00f3s\u00e1g\u00e1t. Ugyanakkor ez a kutat\u00e1s fontos m\u00e9rf\u00f6ldk\u0151 volt a hazai munkaer\u0151-piaci kutat\u00e1sok elind\u00edt\u00e1s\u00e1ban \u00e9s sz\u00e1mos tapasztalat vonhat\u00f3 le eredm\u00e9nyeib\u0151l, mint p\u00e9ld\u00e1ul az adatforr\u00e1sok \u00f6sszeegyeztethet\u0151s\u00e9g\u00e9nek neh\u00e9zs\u00e9ge \u00e9s azok a kompromisszumok, amelyeket az el\u0151rejelezhet\u0151s\u00e9g \u00e9rdek\u00e9ben meg kell k\u00f6tni."}]